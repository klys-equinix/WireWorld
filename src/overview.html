<html>
<head>

</head>
<body>
    <div style="text-align: center;">
        <h1>Sprawozdanie z projektu</h1>
        <h4>Konrad Lys, Szymon Chmal</h4>
    </div>
    <h1>Specyfikacja funkcjonalna</h1>
    <h2>Przeznaczenie</h2>
    <p>
        Program WireWorld jest implementacją automatu komórkowego zaproponowanego przez Briana Silvermana w roku 1987.
        Pozwala na symulacje przepływu elektronu przez wskazany obwód, jest często używany do symulacji elementów
        elektronicznych operujących na wartościach bitowych. Dodatkowo umożliwia eksportowanie konkretnej generacji
        matrycy do wybranego formatu graficznego lub tekstowego. Zawiera również prosty edytor umożliwiający tworzenie
        matryc do symulacji.
    </p>
    <h2>Wywołanie</h2>
    <p>
        Program uruchamiany jest za pomocą archiwum JAR.
    </p>
    <h2>Dane wejściowe</h2>
    <p>
        Plik tekstowy zawierający matrycę postaci:
        <br><code>
            AxB
        </code>
        <br>gdzie: <span style="font-weight: bold">A</span> i  <span style="font-weight: bold">B</span> to rozmiary matrycy
        zapisane w pierwszej linii pliku, a następnie dowolna ilość linii następującej postaci:
        <br><code>
            a.b:v
        </code>
        <br>gdzie:  <span style="font-weight: bold">a</span> to indeks rzędu,  <span style="font-weight: bold">b</span>
        indeks kolumny, w której chcemy umieścić wartość  <span style="font-weight: bold">v</span> (może to być 1,2,3;
        gdy brak  <span style="font-weight: bold">v</span> domyślnie 3), lub
        <br><code>
            a-c.b-d:v
        </code>
        <br>W tym przypadku wypełnione zostaną indeksy pomiędzy  <span style="font-weight: bold">a</span> i
        <span style="font-weight: bold">c</span> (wiersze) oraz  <span style="font-weight: bold">b</span>
        i  <span style="font-weight: bold">d</span> (kolumny).
        Wartość  <span style="font-weight: bold">3</span> odpowiada przewodnikowi,
        <span style="font-weight: bold">2</span> ogonowi elektronu,  <span style="font-weight: bold">1</span>
        głowie elektronu.<br>
        Przykładowy plik:
        <br><code>
            5 10
            2.0-9
            2.4:2
            2.5:1
        </code><br>
        Aplikacja pozwala również na konfigurację wyglądu symulacji oraz jej zachowań:
        <ul>
            <li>Kolorystyka generowanego podglądu - kolory tła, głowy i ogona elektronu, przewodnika</li>
            <li>Rysowanie granic między poszczególnymi komórkami</li>
            <li>Czas życia generacji</li>
            <li>Ilość żądanych generacji (w przypadku trybu ustalonego)</li>
            <li>Tryb aplikacji - ustalony lub nieskończony</li>
        </ul>
    </p>
    <h2>Dane wyjściowe</h2>
    <p>
        Program prezentuje wyniki w postaci wizualizacji matrycy zgodnie z konfiguracją. Istnieje również opcja
        eksportu poszczególnej generacji do pliku graficznego lub tekstowego.
    </p>
    <h2>Działanie programu</h2>
    <p>
        Program otwiera okno konfiguracyjne pozwalające na wybór pliku z matrycą, trybu działania aplikacji
        oraz zmianę ustawień graficznych dot. wizualizacji. To sam okno pozwala na eksport i import ustawień
        oraz otworzenie edytora.<br>
        Po wybraniu opcji rozpoczęcia generacji otwierane jest kolejne okno zawierające pole z wizualizacją
        generacji oraz ustawienia dot. przybliżenia, sterowania podglądem generacji oraz przycisk umożliwiający zrzut.
        <br>Wybór edytora spowoduje otwarcie innego okna pozwalającego na wczytanie lub utworzenie nowej matrycy.
        Kolejne okno pozwala na tworzenie poszczególnych komórek za pomocą lewego przycisku myszy lub
        (po wybraniu odpowiedniego elementu z menu) tworzenie poszczególnych elementów złożonych (bramki, pulsar).
        Za pomocą prawego przycisku myszy można wyczyścić wskazywaną komórkę.
    </p>
</body>
</html>